---
title: Sprint 18
description: Learning Journal voor sprint 18
date: '2025-01-24'
categories:
  - sveltekit
  - svelte
  - directus
published: true
---

# Sprint 18: User Needs
In de sprint Release Candidate leer je met een team je website live te brengen.
> Een release candidate (kortweg RC) is een fase in het ontwikkelingsproces van software. 
Concreet vertaald is dit een kandidaat voor de uiteindelijke versie.

Hiermee is de cirkel van het FDND programma rond. 
We zijn begonnen in semester 1 met bouwen van statische websites met de hand, 
in het tweede semester hebben we ontdekt hoe we dynamische website kunnen maken op basis van data
uit een api en nu gaan we ontdekken hoe we statische websites kunnen genereren op basis van data uit een api. 
Dit is het laatste onderdeel van de JAMStack!

⁠Je werkt volgens gangbare ontwikkelmethoden, en gebruikt tools en frameworks voor het ontwerpen en ontwikkelen van complexe gebruiksvriendelijke interactieve toepassingen voor het web.

## 📅 De Levenscyclus van Software (SRLC)
De Software Release Life Cycle beschrijft de fasen die software doorloopt:

- Pre-alpha: De ontwikkelingsfase waarin de software wordt gebouwd.
- Alpha-testen: Interne tests om de eerste fouten op te sporen.
- Beta-testen: Externe tests waarbij gebruikers de software uitproberen.
- Release candidate: Een bijna voltooide versie die klaar is voor de definitieve release.

## 📅 Animaties Maken met GSAP
Met GSAP kun je eenvoudig animaties maken op websites. 
Door te experimenteren op platforms zoals CodePen kun je leren hoe je scènes en tijdlijnen creëert om je website dynamischer te maken.

## 📅 Clean Code
Het schrijven van schone code betekent dat je code makkelijk te begrijpen, aan te passen en te onderhouden is. Enkele tips:

- Betekenisvolle namen: Gebruik duidelijke namen voor functies en variabelen.
- Kleine functies: Maak functies die één taak uitvoeren en niet te veel parameters hebben.
- Weinig commentaar: Schrijf code die zo duidelijk is dat er weinig uitleg nodig is.

Refactoring is het verbeteren van de structuur van je code zonder dat het gedrag verandert. 
Dit helpt om de code leesbaarder en efficiënter te maken.

## 📅 SvelteKit Best Practices
Bij het werken met SvelteKit zijn er enkele aanbevelingen:

- Componentenbeheer: Voorkom dat componenten onnodig andere componenten inladen.
- Bestandsgrootte: Als een bestand te groot wordt, splits dan de ``<script>`` en ``<style>`` delen in aparte bestanden.
- Pre-rendering: Schakel pre-rendering per route in voor betere prestaties.
- Prestatietests: Test de prestaties in de build-fase.
- Afbeeldingen: Gebruik ```@sveltejs/enhanced-img``` voor responsieve afbeeldingen.
- Sitemaps: Maak sitemaps voor zoekmachineoptimalisatie.

## 📅 Three.js
Three.js is een JavaScript-bibliotheek die het makkelijker maakt om 3D-graphics op het web te creëren. 
De basiscomponenten zijn:

- Scene: De ruimte waarin 3D-objecten zich bevinden.
- Camera: Het perspectief van waaruit je de scène bekijkt.
- Renderer: Het onderdeel dat de scène en camera combineert om de uiteindelijke weergave te produceren.
- Meshes: Het 3d-object zelf.
- Vertices: De punten die een 3d-object vormen.

OrthographicCamera: Met deze camera als optie worden alle objecten even groot en word de afstand dus niet meegenomen tussen de objecten.
PerspectiveCamera: Met deze camera worden de objecten wel gerendered in verschillende grootte op basis van perspectief en diepte.

## 📅 Offerte tot Oplevering
Het proces van een project omvat verschillende stappen:

- Vraag: Projecten komen vaak voort uit netwerken.
- Gesprek: Bespreek de wensen van de klant en bepaal of het project bij je past.
- Offerte: Maak een voorstel met een beschrijving van het werk, een begroting, planning en algemene voorwaarden.
- Ontwerp: Begin met schetsen, werk deze uit tot een definitief ontwerp en start daarna met de bouw.
- Ontwikkeling: Bouw de fundering, kies het juiste framework, overweeg een CMS en test grondig.
- Oplevering: Plan de oplevering (bij voorkeur niet op een vrijdag), bied garantie en stuur de factuur.

Na de oplevering is het belangrijk om afspraken te maken over onderhoud en ondersteuning, vaak vastgelegd in een Service Level Agreement (SLA).
